×

# JAVAX-EE \- Enterprise alkalmazásfejlesztés Java EE környezetben (3 nap)

Részletes CDI, Bean Validation, EJB technológiai bemutatás, bevezetés a JPA, JSF, JMS és JAX-WS, JAX-RS szabványokba

[A képzés oldala](https://www.training360.com/kepzes/javax-ee)

## Ismertető

A képzés célja megismertetni a résztvevőket a Java EE technológia komponenseivel. A képzés részletesen tárgyalja a Java EE, CDI, Bean Validation, EJB szabványt, azonban a Servlet/JSP, JPA, JAX-WS, JAX-RS és JMS technológiákat csak integrációs szempontból vizsgálja, azok részletes bemutatása külön képzéseken történik.

A képzés komplex gyakorlati feladatokat tartalmaz IntelliJ IDEA fejlesztőeszközzel (egységes igény szerint Eclipse/NetBeans), Maven build eszközzel, WildFly alkalmazásszerverrel (egységes igény szerint WebSphere vagy WebLogic).

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, osztályok, interfészek, kivételkezelés.

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar slide-ok alapján.

## Tematika

  * Nagyvállalati alkalmazások tulajdonságai, ezekkel szemben támasztott követelmények
  * Alkalmazásszerverek, gyártók és termékeik
  * Java EE API-k áttekintése
  * Java EE és EJB szabvány
  * CDI, Weld implementáció, dependency injection
  * Unit és integrációs tesztelés
  * Háromrétegű alkalmazás, servlet és JSP felülettel
  * Űrlap kezelése
  * Java EE alkalmazás integrációs tesztelése Arquillian és Selenium WebDriver eszközökkel
  * Adatbázis-hozzáférés JDBC-vel
  * `DataSource` és konfigurálása
  * DAO tervezési minta
  * Séma inicializálás Flyway eszközzel
  * JPA használata Java EE-ben
  * Programozott és deklaratív tranzakciókezelés
  * EJB komponensek, Session Bean (Stateless Session Bean, Stateful Session Bean, Singleton)
  * Java EE kliens, Application Client Container (ACC).
  * Lokális és távoli interfészek
  * Aspect Oriented Programming, Callback metódusok
  * Időzítők, Timer Service
  * Bevezetés a JSF szabvány használatába
  * Bean Validation, beépített és saját validációk, I18N, validation group
  * Naplózás
  * SOAP webszolgáltatások implementálása JAX-WS segítségével
  * RESTful webszolgáltatások implementálása JAX-RS segítségével
  * JMS, üzenetküldés és fogadás, Message Driven Bean