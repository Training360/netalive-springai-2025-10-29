×

#  JAVAX-MCR - Microservice alkalmazás felépítése Spring Boot keretrendszerrel Docker környezetben (3 nap)

Spring Boot, Docker, REST, JPA, Spring Data, Twelve-Factor app

[A képzés oldala](https://www.training360.com/kepzes/javax-mcr)

## Ismertető

A képzés célja annak ismertetése, hogyan lehet egy microservice architektúrába illeszthető alkalmazást fejleszteni Spring Boottal, mikre kell figyelni, hogyan kell felépíteni, milyen eszközök használhatóak. A képzés során erősen támaszkodunk a Docker lehetőségeire.

A képzésnek nem célja annak ismertetése, hogy hogyan kell egy teljes microservice architektúrát felépíteni.

## Szükséges előképzettség

Elvárt a Java programozási nyelv stabil ismerete.

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar slide-ok alapján.

## Tematika

  * Bevezetés a Spring Framework és Spring Boot használatába
  * Spring Beanek
  * Konfiguráció Javaban
  * Maven és Gradle használata
  * Unit és integrációs tesztek
  * Spring Boot DevTools
  * Twelve-Factor app
  * Bevezetés a Docker használatába
  * Java alkalmazások Dockerrel
  * Docker Layers
  * Alkalmazás architektúra, mapping frameworks: ModelMapper
  * REST webszolgáltatások, metódusok, státuszkódok, hibakezelés (RFC 7807, Zalando Problem), validáció (Bean Validation), unit és integrációs tesztelés (MockMVC, RestTemplate, RestAssured használatával)
  * SwaggerUI, OpenAPI
  * Naplózás
  * Adatbáziskezelés Spring JdbcTemplate-tel (H2, MySQL/MariaDB vagy PostgreSQL)
  * Spring Data JPA
  * Adatbázis séma inicializáció (Flyway, Liquibase)
  * Kapcsolódás MongoDB-hez
  * Spring Security OAuth 2.0-val
  * Kapcsolódás más rendszerhez RestTemplate-tel, mockolás WireMockkal
  * JMS üzenet küldése és fogadása (ActiveMQ Artemis)
  * Actuators, Metrics (Prometheus integráció), Audit events, naplózás állítása futásidőben
  * Continuous Delivery Jenkins Pipeline-nal