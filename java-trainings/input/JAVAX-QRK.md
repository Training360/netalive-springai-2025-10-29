×

# JAVAX-QRK \- Microservice alkalmazásfejlesztés Quarkussal (3 nap)

Quarkus, REST webszolgáltatások, adatbáziskezelés, messaging, observability, Twelve-Factor app

## Ismertető

A Quarkus egy Kubernetes-hez optimalizált Java keretrendszer, amelyet kifejezetten mikroservice-ek és felhő alapú alkalmazások fejlesztésére terveztek. Nagy hangsúlyt fektet a gyors indulási időre és az alacsony memóriahasználatra, ezáltal javítva a teljesítményt és a hatékonyságot. A fejlesztők számára gazdag ökoszisztémát és fejlesztési eszközöket kínál, amelyek megkönnyítik a modern Java alkalmazások létrehozását és karbantartását.

A képzés során egy REST API-t nyújtó microservice kerül kifejlesztésre, relációs adatbázissal. Kafka message brokerhez kapcsolódik, és támogatja az observability-t.

## Szükséges előképzettség

Elvárt a Java programozási nyelv stabil ismerete.

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar slide-ok alapján.

## Tematika

  * Microservice architektúra, service-ekkel kapcsolatos elvárások
  * Quarkus keretrendszer és szabványok, MicroProfile
  * Development mode
  * Dev UI, Extensions
  * Twelve-Factor app
  * Contexts and Dependency Injection
  * Egyszerű alkalmazás, fejlesztés Maven használatával
  * REST webszolgáltatások, metódusok, státuszkódok, paraméterek, fejlécek, hibakezelés (RFC 7807 - Problem Details), validáció (Bean Validation), custom validation
  * Request és response filter
  * Swagger, OpenAPI
  * Unit és integrációs tesztelés (Rest Assured), mockolás
  * Reaktív programozási eszközök
  * MicroProfile Config
  * Profiles
  * Build time configuration
  * Naplózás
  * Access log
  * Adatbáziskezelés, Panache repository és active record pattern
  * Tranzakciókezelés
  * Query projection, CQRS
  * Séma migráció Liquibase-zel
  * Parancssoros alkalmazás
  * REST Client
  * Integrációs tesztelés WireMock használatával
  * Quarkus Messaging, Kafka Connector
  * Health, metrikák, trace, naplózás
  * Management interfész
  * Container image előállítása
  * Natív fordítás