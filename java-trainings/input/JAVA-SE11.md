×

# JAVA-SE11 - Java 9 - 11 újdonságok (1 nap)

Új nyelvi lehetőségek, Java Platform Module System, Flow API és további újdonságok

[A képzés oldala](https://www.training360.com/kepzes/java-se11)

## Ismertető

A Java egyik hosszan támogatott verziója (Long-term Support - LTS) a Java 11, így már az is bátran használható. A Java 8 és 11 között sok újdonság jelent meg, melyeket ez a képzés részletesen bemutat, legyen szó akár teljesen új nyelvi elemről, egy teljesen új API-ról, a JVM belső működésének változásáról, vagy akár csak egy új hasznos metódusról. Főbb témakörök a nyelvi újdonságok, Java Platform Module System, Flow API, stb.

Minden témához rövid laborfeladat tartozik, mely akár egy valós alkalmazásban is megállná a helyét.

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, tömbök, osztályok, interfészek, absztrakt osztályok, kivételkezelés, párhuzamos programozás alapjai, Collections Framework API (`List`, `Set`, `Queue`, `Map` interfészek és implementációik). 

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges.

## Tematika

  * Java 9 nyelvi újdonságai
  * Java 9 API újdonságok, kollekciók
  * Java Platform Module System
  * Process API
  * StackWalking API
  * Publish-Subscribe Framework - Reactive streams
  * JShell
  * Java 10 nyelvi újdonságai, Local-Variable Type Inference (`var` kulcsszó), Intersection types
  * Java 10 API újdonságok, kollekciók
  * Java 11 újdonságok, String metódusok, kollekciók, fájlkezelés
  * Új HTTP kliens
  * Java EE API-k eltávolítása
  * Garbage Collector, JVM belső működésének újdonságai, Z és Epsilon Garbage Collector