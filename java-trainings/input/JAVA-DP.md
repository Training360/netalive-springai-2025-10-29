×

# JAVA-DP - Tervezési minták Java nyelven (3 nap)

Tervezési minták gyakorlatorientáltan, példák a Java API-ban és a különböző Javas keretrendszerekben

[A képzés oldala](https://www.training360.com/kepzes/java-dp)

## Ismertető

A képzés célja gyakorlati példákon keresztül megismertetni a fejlesztőket a legelterjedtebb tervezési mintákkal, melyek a gyakori objektumorientált tervezési feladatok megoldásai.

A képzés azon gyakorlott Java fejlesztőknek ajánlott, akik erős objektumorientált tervezési és Java programozási ismeretekkel rendelkeznek, és szeretnék megismerni, és az ajánlás szerint használni a legelterjedtebb tervezési mintákat.

A képzés komplex gyakorlati feladatokat tartalmaz IntelliJ IDEA fejlesztőeszközzel, Maven build eszközzel, JUnit tesztesetekkel. (A képzés során több 3rd party library bemutatásra kerül.)

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, osztályok, interfészek, kivételkezelés.

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar slide-ok alapján.

## Tematika

  * Tervezési minták objektumorientált háttere
  * Tervezési minták alapjai, cél, egyéb nevek, feladat, alkalmazhatóság, szerkezet, résztvevők, együttműködés, következmények, megvalósítás, példakód
  * Tervezési minták osztályozása
  * Létrehozási minták: elvont gyár (abstract factory), építő (builder), gyártófüggvény (factory method), prototípus (prototype), egyke (singleton)
  * Szerkezeti minták: illesztő (adapter), híd (bridge), összetétel (composite), díszítő (decorator), homlokzat (facade), pehelysúlyú (flyweight), helyettes (proxy)
  * Viselkedési minták: felelősséglánc (chain of responsibility), parancs (command), értelmező (interpreter), bejáró (iterator), közvetítő (mediator), emlékeztető (memento), megfigyelő (observer), állapot (state), stratégia (strategy), sablonfüggvény (template method), látogató (visitor)