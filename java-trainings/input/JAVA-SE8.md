×

# JAVA-SE8 \- Java 8 plusz újdonságok, funkcionális programozás (2 nap)

Funkcionális programozás, lambda kifejezések, streamek és az összes újdonság, mely a Java 8-ban jelent meg

[A képzés oldala](https://www.training360.com/kepzes/java-se8)

## Ismertető

A Java történetében az egyik legtöbb újdonságot a Java 8-as verziója hozta, ugyanis ebben jelentek meg a funkcionális programozási eszközök. Ezt a lambda kifejezések valósítják meg, melyeket leggyakrabban a stream API-ban használjuk. A stream API többek között hatékony módja a kollekciók feldolgozásának. A képzés főleg ezekre fókuszál, végigveszi a forrás, köztes és lezáró műveleteket, de kitér az olyan kapcsolódó témakörökre is, mint az új interfész metódusok, `Optional` osztály használata, és a különböző funkcionális interfészek is. Ezeken kívül sorra veszi a kisebb újdonságokat is, mint az új Date-Time API, a Collections Framework fejlesztései, annotációkkal és párhuzamossággal kapcsolatos frissítések.

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, tömbök, osztályok, interfészek, absztrakt osztályok, kivételkezelés, párhuzamos programozás alapjai, belső osztályok, generikusok, Collections Framework API (`List`, `Set`, `Queue`, `Map` interfészek és implementációik). 

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar nyelvű slide-ok alapján.

## Tematika

  * Default és static interfész metódusok
  * Bevezetés a lambda kifejezések használatába
  * Saját és beépített funkcionális interfészek, method reference
  * `Optional` osztály
  * Streamek, források, köztes és lezáró műveletek
  * Collectorok
  * Párhuzamos streamek
  * Primitív típusok használata streamekben
  * Új típusok: `LocalDate`, `LocalTime`, `LocalDateTime`, `Instant`, műveletek, parse és format, átjárás régi típusok között, `Period` és `Duration`, időzónák használata, `ZonedDateTime`, `Clock` használata 
  * Collections Framework módosítások
  * `Comparator` módosítások
  * Könyvtárak és fájlok kezelése streamek használatával
  * Annotációkkal kapcsolatos módosítások
  * Párhuzamossággal kapcsolatos újdonságok (pl. `CompletableFuture`)