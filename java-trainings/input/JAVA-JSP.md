×

# Java alapú webfejlesztés Servlet és JSP technológiákkal (JAVA-JSP) (3 nap)

HTTP protokoll és annak kezelése Servlet technológiával, JSP oldalak, standard és saját fejlesztésű taglibek

[A képzés oldala](https://www.training360.com/kepzes/java-jsp)

## Ismertető

A képzés célja, hogy a résztvevők megszerezzék azokat a kompetenciákat, amelyek segítségével korábbi SE programozási ismeretekre építve, Servlet és JSP technológiák felhasználásával webes alkalmazást tudnak fejleszteni. A képzés hasznos azok számára is, akik fejlettebb keretrendszereket használnak (pl. JSF, Spring MVC, stb.), azonban szeretnék megérteni az azokat kiszolgáló szabványokat, megoldásokat.

A képzés komplex gyakorlati feladatokat tartalmaz IntelliJ IDEA fejlesztőeszközzel (egységes igény szerint Eclipse/NetBeans), Maven build eszközzel, Jetty (egységes igény szerint Tomcat) webkonténerrel.

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, osztályok, interfészek, kivételkezelés.

Előfeltétele a _Java SE alapok (JAVA-BSC)_ és a _Java SE haladó (JAVA-ADV)_ képzések elvégzése, vagy azon képzések anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar slide-ok alapján.

## Tematika

  * HTTP, mint állapotmentes protokoll.
  * Servlet API alapjai, Servlet életciklusa, Servlet konténer, Servletek környezete.
  * Request és response.
  * Redirect és forward.
  * Hozzáférés header és cookie értékekhez.
  * Session fogalma.
  * Hibakezelés.
  * Szálbiztonság, párhuzamossági megfontolások.
  * MVC, formok feldolgozása, model átvitele Servlet és JSP között.
  * Redirect after post tervezési minta.
  * JSP alapok, JSP direktívák, scriptletek, deklarációk.
  * JSP Standard Tag Library (JSTL).
  * Saját fejlesztésű JSP taglib-ek.
  * Fájlok kiszolgálása.
  * Biztonság, security.
  * Servlet filterek.
  * Adatbázis kapcsolatok létrehozása.
  * Konfiguráció `web.xml` állomány nélkül, Java konfiguráció, Servlet 3.0 újdonságai.