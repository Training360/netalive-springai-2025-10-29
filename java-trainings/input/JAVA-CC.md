×

# JAVA-CC - Clean Code Java nyelven (2 nap)

Clean Code elvek alkalmazása gyakorlati példákkal és ellenpéldákkal

[A képzés oldala](https://www.training360.com/kepzes/java-cc)

## Ismertető

A képzés célja hogy a résztvevő Java fejlesztők ne csak működő, de könnyen karbantartható kódot írjanak. Ennek alapvető feltétele, hogy azonosítani tudják a gyakori programozási hibákat, és ezek kivédésére kész megoldásaik legyenek. Ezeket alkalmazva a kódot nem csak maguk, de kollégáik is megértik, és szükség esetén hibák nélkül módosítják vagy továbbfejlesztik. A képzés Robert C. Martin klasszikus Clean Code könyvére épül. Alapvetően gyakorlati és használati eset alapú, azaz a képzés során megvizsgálunk több feladatot, működő, de a tiszta kód alapelveinek nem megfelelő megoldásokat, és azokat módosítjuk. A képzés során erősen használjuk a unit tesztelést.

## Szükséges előképzettség

A következő témakörök ismerete elvárt: biztonságos fejlesztőeszköz kezelés, csomagok, osztályok, interfészek, kivételkezelés.

Előfeltétele a _Java SE alapok (JAVA-BSC)_ képzés elvégzése, vagy azon képzés anyagának gyakorlati ismerete.

Mivel a tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. A képzés magyar nyelvű, magyar nyelvű slide-ok alapján.

## Tematika

  * Clean Code fogalma
  * Elnevezések
  * Függvények
  * Megjegyzések
  * Formázás
  * Objektumok, adatszerkezetek
  * Határok
  * Hiba- és kivételkezelés
  * Osztályok
  * Rendszerek
  * Továbbfejlesztés
  * Statikus kódellenőrzés és code review
  * Gyanús kód