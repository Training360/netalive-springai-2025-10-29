×

# JAVA-JPA2 - Haladó JPA (2 nap)

Haladó JPA fogalmak, lazy kapcsolatok, entity graph, lock, teljesítmény hangolás

[A képzés oldala](https://www.training360.com/kepzes/java-jpa2)

## Ismertető

A _Haladó JPA_ képzés ismerteti a JPA haladó fogalmait, úgymint lazy/eager fetch, entity graph, cascade műveletek, tranzakciókezelés, bulk műveletek, lock, cache. Szó esik legjobb gyakorlatokról és performancia hangolásról is. A képzés megemlíti a különböző implementációk (úm. EclipseLink, Hibernate) hasonlóságait és különbségeit is, illetve implementációnként bemutatja a különböző finomhangolási lehetőségeket. Maven alapú projektek prezentálják a különböző JPA providerek működését, melyben lévő perzisztens réteg integrációs tesztekkel van lefedve. A képzés során bemutatásra kerülnek az integrációs tesztek írásakor felmerülő problémák, és az arra adható alternatív megoldások is, azok előnyeivel és hátrányaival. A projektek bármely fejlesztőeszközben (IntelliJ IDEA, Eclipse, NetBeans) megnyithatóak és futtathatóak.

## Szükséges előképzettség

A haladó JPA képzés azoknak szól, akik legalább fél éve aktívan használnak JPA-t, és tisztában vannak olyan fogalmakkal, mint DataSource, Entity, Persistence unit, Persistence context, Entity manager, JPQL, stb. A képzés előfeltétele középszintű Java ismeret (kollekciók, generikusok, annotációk, stb.).

Előfeltétele a _Perzisztencia, adatbázis programozás JDBC és JPA technológiákkal (JAVA-JPA)_ képzés elvégzése, vagy azon képzés anyagának gyakorlati ismerete.

A képzés magyar nyelvű, magyar nyelvű prezentáció alapján.

## Tematika

  * Áttekintés
  * JPA verziók
  * Bonyolult kapcsolatok, lazy, eager fetch
  * Entity graph
  * Cascade műveletek
  * Detach, merge
  * Tranzakciókezelés, persistence context
  * Flush
  * Bulk műveletek
  * Query hints
  * Refresh
  * Lock
  * First level és shared cache
  * Natív lekérdezések
  * Best practices